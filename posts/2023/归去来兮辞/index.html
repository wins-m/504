<!DOCTYPE html>
<html lang="en">

<head>
  <title>
  归去来兮辞 · WM&#39;s Blog
</title>
  <meta charset="utf-8">
<meta name="viewport" content="width=device-width, initial-scale=1.0">
<meta name="color-scheme" content="light dark">


<meta http-equiv="Content-Security-Policy" content="upgrade-insecure-requests; block-all-mixed-content; default-src 'self'; child-src 'self'; font-src 'self' https://fonts.gstatic.com https://cdn.jsdelivr.net/; form-action 'self'; frame-src 'self' https://www.youtube.com; img-src 'self'; object-src 'none'; style-src 'self' 'unsafe-inline' https://fonts.googleapis.com/ https://cdn.jsdelivr.net/; script-src 'self' 'unsafe-inline' https://www.google-analytics.com https://cdn.jsdelivr.net/; connect-src 'self' https://www.google-analytics.com;">




<meta name="author" content="Wins. M.">
<meta name="description" content="
陶渊明 〔魏晋〕

　　余家贫，耕植不足以自给。幼稚盈室，瓶无储粟，生生所资，未见其术。亲故多劝余为长吏，脱然有怀，求之靡途。会有四方之事，诸侯以惠爱为德，家叔以余贫苦，遂见用于小邑。于时风波未静，心惮远役，彭泽去家百里，公田之利，足以为酒。故便求之。及少日，眷然有归欤之情。何则？质性自然，非矫厉所得。饥冻虽切，违己交病。尝从人事，皆口腹自役。于是怅然慷慨，深愧平生之志。犹望一稔，当敛裳宵逝。寻程氏妹丧于武昌，情在骏奔，自免去职。仲秋至冬，在官八十余日。因事顺心，命篇曰《归去来兮》。乙巳岁十一月也。
　　归去来兮，田园将芜胡不归？既自以心为形役，奚惆怅而独悲？悟已往之不谏，知来者之可追。实迷途其未远，觉今是而昨非。舟遥遥以轻飏，风飘飘而吹衣。问征夫以前路，恨晨光之熹微。
　　乃瞻衡宇，载欣载奔。僮仆欢迎，稚子候门。三径就荒，松菊犹存。携幼入室，有酒盈樽。引壶觞以自酌，眄庭柯以怡颜。倚南窗以寄傲，审容膝之易安。园日涉以成趣，门虽设而常关。策扶老以流憩，时矫首而遐观。云无心以出岫，鸟倦飞而知还。景翳翳以将入，抚孤松而盘桓。
　　归去来兮，请息交以绝游。世与我而相违，复驾言兮焉求？悦亲戚之情话，乐琴书以消忧。农人告余以春及，将有事于西畴。或命巾车，或棹孤舟。既窈窕以寻壑，亦崎岖而经丘。木欣欣以向荣，泉涓涓而始流。善万物之得时，感吾生之行休。
　　已矣乎！寓形宇内复几时？曷不委心任去留？胡为乎遑遑欲何之？富贵非吾愿，帝乡不可期。怀良辰以孤往，或植杖而耘耔。登东皋以舒啸，临清流而赋诗。聊乘化以归尽，乐夫天命复奚疑！">
<meta name="keywords" content="blog,developer,personal">
<meta name="fediverse:creator" content="" />


  <meta name="twitter:card" content="summary">
  <meta name="twitter:title" content="归去来兮辞">
  <meta name="twitter:description" content=" 陶渊明 〔魏晋〕
余家贫，耕植不足以自给。幼稚盈室，瓶无储粟，生生所资，未见其术。亲故多劝余为长吏，脱然有怀，求之靡途。会有四方之事，诸侯以惠爱为德，家叔以余贫苦，遂见用于小邑。于时风波未静，心惮远役，彭泽去家百里，公田之利，足以为酒。故便求之。及少日，眷然有归欤之情。何则？质性自然，非矫厉所得。饥冻虽切，违己交病。尝从人事，皆口腹自役。于是怅然慷慨，深愧平生之志。犹望一稔，当敛裳宵逝。寻程氏妹丧于武昌，情在骏奔，自免去职。仲秋至冬，在官八十余日。因事顺心，命篇曰《归去来兮》。乙巳岁十一月也。
归去来兮，田园将芜胡不归？既自以心为形役，奚惆怅而独悲？悟已往之不谏，知来者之可追。实迷途其未远，觉今是而昨非。舟遥遥以轻飏，风飘飘而吹衣。问征夫以前路，恨晨光之熹微。
乃瞻衡宇，载欣载奔。僮仆欢迎，稚子候门。三径就荒，松菊犹存。携幼入室，有酒盈樽。引壶觞以自酌，眄庭柯以怡颜。倚南窗以寄傲，审容膝之易安。园日涉以成趣，门虽设而常关。策扶老以流憩，时矫首而遐观。云无心以出岫，鸟倦飞而知还。景翳翳以将入，抚孤松而盘桓。
归去来兮，请息交以绝游。世与我而相违，复驾言兮焉求？悦亲戚之情话，乐琴书以消忧。农人告余以春及，将有事于西畴。或命巾车，或棹孤舟。既窈窕以寻壑，亦崎岖而经丘。木欣欣以向荣，泉涓涓而始流。善万物之得时，感吾生之行休。
已矣乎！寓形宇内复几时？曷不委心任去留？胡为乎遑遑欲何之？富贵非吾愿，帝乡不可期。怀良辰以孤往，或植杖而耘耔。登东皋以舒啸，临清流而赋诗。聊乘化以归尽，乐夫天命复奚疑！">

<meta property="og:url" content="https://wins-m.github.io/posts/2023/%E5%BD%92%E5%8E%BB%E6%9D%A5%E5%85%AE%E8%BE%9E/">
  <meta property="og:site_name" content="WM&#39;s Blog">
  <meta property="og:title" content="归去来兮辞">
  <meta property="og:description" content=" 陶渊明 〔魏晋〕
余家贫，耕植不足以自给。幼稚盈室，瓶无储粟，生生所资，未见其术。亲故多劝余为长吏，脱然有怀，求之靡途。会有四方之事，诸侯以惠爱为德，家叔以余贫苦，遂见用于小邑。于时风波未静，心惮远役，彭泽去家百里，公田之利，足以为酒。故便求之。及少日，眷然有归欤之情。何则？质性自然，非矫厉所得。饥冻虽切，违己交病。尝从人事，皆口腹自役。于是怅然慷慨，深愧平生之志。犹望一稔，当敛裳宵逝。寻程氏妹丧于武昌，情在骏奔，自免去职。仲秋至冬，在官八十余日。因事顺心，命篇曰《归去来兮》。乙巳岁十一月也。
归去来兮，田园将芜胡不归？既自以心为形役，奚惆怅而独悲？悟已往之不谏，知来者之可追。实迷途其未远，觉今是而昨非。舟遥遥以轻飏，风飘飘而吹衣。问征夫以前路，恨晨光之熹微。
乃瞻衡宇，载欣载奔。僮仆欢迎，稚子候门。三径就荒，松菊犹存。携幼入室，有酒盈樽。引壶觞以自酌，眄庭柯以怡颜。倚南窗以寄傲，审容膝之易安。园日涉以成趣，门虽设而常关。策扶老以流憩，时矫首而遐观。云无心以出岫，鸟倦飞而知还。景翳翳以将入，抚孤松而盘桓。
归去来兮，请息交以绝游。世与我而相违，复驾言兮焉求？悦亲戚之情话，乐琴书以消忧。农人告余以春及，将有事于西畴。或命巾车，或棹孤舟。既窈窕以寻壑，亦崎岖而经丘。木欣欣以向荣，泉涓涓而始流。善万物之得时，感吾生之行休。
已矣乎！寓形宇内复几时？曷不委心任去留？胡为乎遑遑欲何之？富贵非吾愿，帝乡不可期。怀良辰以孤往，或植杖而耘耔。登东皋以舒啸，临清流而赋诗。聊乘化以归尽，乐夫天命复奚疑！">
  <meta property="og:locale" content="en">
  <meta property="og:type" content="article">
    <meta property="article:section" content="posts">
    <meta property="article:published_time" content="2023-03-01T00:38:00+08:00">
    <meta property="article:modified_time" content="2023-04-11T23:23:00+08:00">
    <meta property="article:tag" content="古诗">
    <meta property="article:tag" content="书摘">




<link rel="canonical" href="https://wins-m.github.io/posts/2023/%E5%BD%92%E5%8E%BB%E6%9D%A5%E5%85%AE%E8%BE%9E/">


<link rel="preload" href="/fonts/fa-brands-400.woff2" as="font" type="font/woff2" crossorigin>
<link rel="preload" href="/fonts/fa-regular-400.woff2" as="font" type="font/woff2" crossorigin>
<link rel="preload" href="/fonts/fa-solid-900.woff2" as="font" type="font/woff2" crossorigin>


  
  
  <link rel="stylesheet" href="/css/coder.min.aa5ef26fa979d6793724ae2dbd71efa94fd16cb1c5c7db3b6651f21f9892a5fd.css" integrity="sha256-ql7yb6l51nk3JK4tvXHvqU/RbLHFx9s7ZlHyH5iSpf0=" crossorigin="anonymous" media="screen" />






  
    
    
    <link rel="stylesheet" href="/css/coder-dark.min.a00e6364bacbc8266ad1cc81230774a1397198f8cfb7bcba29b7d6fcb54ce57f.css" integrity="sha256-oA5jZLrLyCZq0cyBIwd0oTlxmPjPt7y6KbfW/LVM5X8=" crossorigin="anonymous" media="screen" />
  



 




<link rel="icon" type="image/svg+xml" href="/images/favicon.svg" sizes="any">
<link rel="icon" type="image/png" href="/images/favicon-32x32.png" sizes="32x32">
<link rel="icon" type="image/png" href="/images/favicon-16x16.png" sizes="16x16">

<link rel="apple-touch-icon" href="/images/apple-touch-icon.png">
<link rel="apple-touch-icon" sizes="180x180" href="/images/apple-touch-icon.png">

<link rel="manifest" href="/site.webmanifest">
<link rel="mask-icon" href="/images/safari-pinned-tab.svg" color="#5bbad5">









</head>






<body class="preload-transitions colorscheme-auto">
  
<div class="float-container">
    <a id="dark-mode-toggle" class="colorscheme-toggle">
        <i class="fa-solid fa-adjust fa-fw" aria-hidden="true"></i>
    </a>
</div>


  <main class="wrapper">
    <nav class="navigation">
  <section class="container">
    
    <a class="navigation-title" href="https://wins-m.github.io/">
      WM&#39;s Blog
    </a>
    
    
      <input type="checkbox" id="menu-toggle" />
      <label class="menu-button float-right" for="menu-toggle">
        <i class="fa-solid fa-bars fa-fw" aria-hidden="true"></i>
      </label>
      <ul class="navigation-list">
        
          
            <li class="navigation-item">
              <a class="navigation-link " href="/posts/">Blog</a>
            </li>
          
            <li class="navigation-item">
              <a class="navigation-link " href="/notes/">Notes</a>
            </li>
          
            <li class="navigation-item">
              <a class="navigation-link " href="/collections">Collections</a>
            </li>
          
            <li class="navigation-item">
              <a class="navigation-link " href="/tags">Tags</a>
            </li>
          
            <li class="navigation-item">
              <a class="navigation-link " href="/about/">About</a>
            </li>
          
        
        
      </ul>
    
  </section>
</nav>


    <div class="content">
      
  <section class="container post">
    <article>
      <header>
        <div class="post-title">
          <h1 class="title">
            <a class="title-link" href="https://wins-m.github.io/posts/2023/%E5%BD%92%E5%8E%BB%E6%9D%A5%E5%85%AE%E8%BE%9E/">
              归去来兮辞
            </a>
          </h1>
        </div>
        <div class="post-meta">
          <div class="date">
            <span class="posted-on">
              <i class="fa-solid fa-calendar" aria-hidden="true"></i>
              <time datetime="2023-03-01T00:38:00&#43;08:00">
                23.3.1
              </time>
            </span>
            <span class="reading-time">
              <i class="fa-solid fa-clock" aria-hidden="true"></i>
              One-minute read
            </span>
          </div>
          
          
          <div class="tags">
  <i class="fa-solid fa-tag" aria-hidden="true"></i>
    <span class="tag">
      <a href="/tags/%E5%8F%A4%E8%AF%97/">古诗</a>
    </span>
      <span class="separator">•</span>
    <span class="tag">
      <a href="/tags/%E4%B9%A6%E6%91%98/">书摘</a>
    </span></div>

        </div>
      </header>

      <div class="post-content">
        
        <blockquote>
<p>陶渊明 〔魏晋〕</p>
</blockquote>
<p>　　余家贫，耕植不足以自给。幼稚盈室，瓶无储粟，生生所资，未见其术。亲故多劝余为长吏，脱然有怀，求之靡途。会有四方之事，诸侯以惠爱为德，家叔以余贫苦，遂见用于小邑。于时风波未静，心惮远役，彭泽去家百里，公田之利，足以为酒。故便求之。及少日，眷然有归欤之情。何则？质性自然，非矫厉所得。饥冻虽切，违己交病。尝从人事，皆口腹自役。于是怅然慷慨，深愧平生之志。犹望一稔，当敛裳宵逝。寻程氏妹丧于武昌，情在骏奔，自免去职。仲秋至冬，在官八十余日。因事顺心，命篇曰《归去来兮》。乙巳岁十一月也。</p>
<p>　　归去来兮，田园将芜胡不归？既自以心为形役，奚惆怅而独悲？悟已往之不谏，知来者之可追。实迷途其未远，觉今是而昨非。舟遥遥以轻飏，风飘飘而吹衣。问征夫以前路，恨晨光之熹微。</p>
<p>　　乃瞻衡宇，载欣载奔。僮仆欢迎，稚子候门。三径就荒，松菊犹存。携幼入室，有酒盈樽。引壶觞以自酌，眄庭柯以怡颜。倚南窗以寄傲，审容膝之易安。园日涉以成趣，门虽设而常关。策扶老以流憩，时矫首而遐观。云无心以出岫，鸟倦飞而知还。景翳翳以将入，抚孤松而盘桓。</p>
<p>　　归去来兮，请息交以绝游。世与我而相违，复驾言兮焉求？悦亲戚之情话，乐琴书以消忧。农人告余以春及，将有事于西畴。或命巾车，或棹孤舟。既窈窕以寻壑，亦崎岖而经丘。木欣欣以向荣，泉涓涓而始流。善万物之得时，感吾生之行休。</p>
<p>　　已矣乎！寓形宇内复几时？曷不委心任去留？胡为乎遑遑欲何之？富贵非吾愿，帝乡不可期。怀良辰以孤往，或植杖而耘耔。登东皋以舒啸，临清流而赋诗。聊乘化以归尽，乐夫天命复奚疑！</p>

      </div>


      <footer>
        


        
        
        
        
        

        
        
      </footer>
    </article>

    
  </section>

    </div>

    <footer class="footer">
  <section class="container">
    ©
    
      2020 -
    
    2024
     Wins. M. 
    ·
    
    Powered by <a href="https://gohugo.io/" target="_blank" rel="noopener">Hugo</a> & <a href="https://github.com/luizdepra/hugo-coder/" target="_blank" rel="noopener">Coder</a>.
    
  </section>
</footer>

  </main>

  

  
  
  <script src="/js/coder.min.6ae284be93d2d19dad1f02b0039508d9aab3180a12a06dcc71b0b0ef7825a317.js" integrity="sha256-auKEvpPS0Z2tHwKwA5UI2aqzGAoSoG3McbCw73gloxc="></script>
  

  

  


  

  

  

  

  
<script defer src='https://static.cloudflareinsights.com/beacon.min.js'
        data-cf-beacon='{"token": "6063d19bd87b447a928874bbd4bbe1dc"}'></script>



  

  

  

  

  

  

  

  

  

  

  
</body>

</html>
